285

rent. Etiamsi Nnc fuerit, vel Ioh, vel Daniel, qui
suos viderim supplicio affectos, non audent illis
adstare, et manum porrigere. Naturae quippe com-
miserationem tunc auferri contingit. Quia enim repe-
riuntur justi peccatorum iiliorum patres, ﬁliique
probi parentum improborum (non enim naturae, sed
arbitrii mala sunt), ut illi puram habeant laetitiam ,
nec misericordia: vi frangantur, qui illis fruuntur
bonis , illam tunc exstingui contingit, ipsique cum
Domino contra propria viscera indignantur. Etenim
si nunc, cum vident quidam filios suos improbos ,
ipsos exheredant et a familia sua abscindunt, id
multo magis in judicio eveniet. Nemo igitur, qui bona
non operetur, aliquid boni speret, etiamsi sexcentos
justus progenitores habeat : Unusquisque enim referet,
inquit, qua per corpus sunt , prout gessit, sive bonum,
sive malum (9.. Cor. 5. 10). Audiamus, qumso, et re-
sipiscamus. Si prava: concupiscentia igne ardeas,
cogita illius supplicii ignem, et hic ignis exstinguetnr.
Si volueris quid absonum loqui, tecum reputa strido-
rem dentium, et metus tibi freni loco erit. Si atie-
num rapere volueris, audi Iudicem dicentem : Ligate
manus et pedes ejus, et projicite eum in tenebras exte-
riora (Matth. 22. 15), et hanc abjicies concupiscen-
tiam. Si crudelis et immisericors fueris , recordare
virginum illarum , qua: , exstinctis lampadibus suis,
cum non baberent oleum, ex sponsi thalamo exclusae
sunt (Matth. ‘25) , ac cito benignus evades. Si ebrie-
tati et comessationibus operam dare cupias, audi di-
vitem dicentem, Mitte Lazarum (Luc. 16. 24), qui
summo digito refrigeret adustam linguam, neque
optatum consequutus est, et statim ab hoc cupiditatis
morbo averteris. Cmtera quoque omnia virtutis officia
sic exsequeris : nihil enim onerosum Deus prtecepit.
Unde igitur praecepta onerosa esse videntur? Ex
segnitie nostra. Quemadmodum enim si studiose dili-
genterque agamus, quze videntur esse gravia, levia
faciliaque erunt: sic, si segniter agamus, tolerabi-
liora quoque difficilia nobis videbuntur. Qua: omnia
nobiscum reputantes, ne beatos illos praedicemus qui
lauta fruuntur mensa, sed illorum linem cogitemus.
Nam hic stercus et pinguedo, illic vermis et ignis. Ne
raptores, sed eorum finem nobiscum reputemus. Nam
hic sollicitudines et labores, illic vincula insolubilia
et tenebrat exteriores. Ne gloria: humana: amatores;
sed quis sit eorum exitus, consideremus. Hic servitus
et fucus, illic damnum multum et combustio zeterna.
Si ita apud nos ratiocinemur, atque haec et similia
pravis nostris concupiscentiis assidue occinamus, cito
nequitiam elfugiemus et virtutem exsequemur, prte-
senlium amorem exstinguemus, et futurorum accen-
demus. Quid enim firmitatis habent praesentia , quid
tam insolitum, quid tam stupendum , ut omnem erga
illa curam insumamus? Annon eadem ipsa perpetuo
videmus quasi in circulum recurrentia , ut diem et
noctem, noctem et diem, hiemem et testatem , aesta-
tem et hiemem, et nihil ulterius? Accendamus ergo
Mororum desiderium bonorum. Magna quippe justis
reposita est gloria, et quam verbis exprimere non
