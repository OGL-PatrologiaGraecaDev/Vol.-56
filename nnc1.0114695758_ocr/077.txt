
71 S. JOANNIS CllliYSOSTOMl ARClllEP. CONSTANTINOP. 72
jam dixi, inﬁrmitati audientium se attemperaus , ab
iis, quorum capaces erant, mentem eorum erexit. Ac
rursum ejus auxilium et securitatem inde partam
exhibere volens , iisdem utitur verbis, sic dicens . In
untbra alarum tuarum proteges me (Ptal. l6. 8). Hoc
autem loco non sublimitatem solum ejus ac velocita-
tem per alas subindicat; sed et aliud quidpiam borri-
bile. Ostendit enim , etiamsi id quod videbatur per
attemperationem esset, ut revera erat, supernas certe
potestates, ne hac quidem mensura id capere po-
tuisse. Nam quod tegerent pedes, et quod item dorsa
velarent, stupentium erat, et trementium fulgorem,
nec ferentium splendorem ex solio prosilientem. Ideo
obiectu alarum, ceu quodam pariete, facies suas
obumbrabant; id quod facere solemus aut tonitru de-
cidente , aut fulguribus emissis, versus pavimentum
nos inclinantes, hoc et illa: faciebant.
Anomam insectatur. — Quod si Serapbim, magna:
illa: mirabilesque virtutes, Deum sedentem, in solio,
inquam, sedentem sine timore videre non poterant,
sed et facies et pedes velabant, quis sermo illorum
insaniam declarare poterit, qui se clare ipsum Deum
nosse dicunt, et qui de immortali illa substantia cu-
riose perquirunt? Duabus volabant,et clamabant. Quid
hoc est, Volabant, et quid vult signiﬁcare? lpsas
nempe assidue circa Deum esse, nec abillo secedere,
sed hanc illis esse vivendi rationem, ut perpetuo
ipsum canant , ut semper Opiﬁcem suum celebrent.
Non enim dixit, Clamavcrunt, sed, Clamabunt, id est,
hoc perpetuo habent opus. Alter ad alterum , et dice-
bant: Sanctus, sanctus, sanctus. Hoc concinnam mo-
dulatatnque eorum symphoniam indicat, laudesque
magno consensu celebratas. llic hymnus non laus
modo est, sed etiam prOphetia de bonis quae totum
orbem occupatura sunt, atque etiam dogmatum accu-
rata disciplina. Cur autem non semel dixerunt, et
tacuerunt, neque secundo , e'. postea desierunt, sed
tertium etiam addiderunt? Annon palam est id ideo
illas fecisse , ut hymnum offerrent Trinitati? Idcirco
Joannes id de Filio dictum fuisse ait, Lucas vero de
Spiritu, pr0pbeta demum de Patre. Quae sequuntur
autem hanc nobis insinuantsententiam. Post hymnum
enim addiderunt : Plena est omnis terra gloria ejus.
Id quod accuratae prophetia: erat, futuram scientiam
prmnuntiaut, per quam universus orbis Dei gloria
repletus est : cum contra olim, et cum haec diceren-
tur, non modo reliquae orbis partes, sed etiam ipsa
Iudaeorum regio, multa impietate plena: erant, et
nemo usquam Deum glorificabat. Testisque est ipse
propheta dicens : Propter vos nomen meum blasphe-
matur in gentibus (lsai. 52. 5). Quandonam igitur im-
pleta est terra gloria ejus? Cum hic hymnus in terram
delatus est , hominesque in terra positi supernarum
virtutum choro adjuncti sunt, unamque melodiam
retulerunt, et conjunctim Deum celebrarunt. Quod si
Judmus his impudenter obsistat, indicet quandonam
omnis terra gloria ejus repleta sit; bac nempe gloria,
qua! ex eugnitione proficiscitur. Sed numquam osten-
derit, etiamsi sexcenties impudentiam suam prodat.
