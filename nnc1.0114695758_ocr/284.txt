283
πατέρες παισὶν, οὔτε διδάσκαλοι μαθηταῖς, οὔτε ἄρχον-
τες ἀρχομένοις, ἀλλά πικροὶ τῶν τετολμημένων ἐξετασταὶ
καὶ τιμωροὶ γινόμεθα, καὶ δικαστήρια καταλαμϐάνομεν,
καὶ πληγαῖς ὑποϐάλλομεν, καὶ ἐπιτιμήσεσι χρώμεθα,
καὶ πάντα πράττομεν, ὅπως ἀπαλλάξωμεν αὐτοὺς τῶν
κακῶν. Τοῖς δὲ παισὶ τοῖς ἡμετέροις καὶ παιδαγωγοὺς
ἐφιστῶμεν, καὶ είς διδασκάλους πέμπομεν, καὶ ἀπειλὰς
προστίθεμεν, καὶ μάστιγας ἐπιτίθεμεν, καὶ πολλὰ ἔτερα
βοηθήματα προσάγομεν, ἵνα καλοὶ γένωνται, Τίς οὖν
χρεία πόνων καὶ ἱδρώτων πρὸς τὸ κατορθοῦν ἀρετήνς
Εἰ γάρ εἵμαρται τινι γενέσθαι καλὸν, καὶ καθεύδων ό
τοιοῦτος καλ⁵ ρέγχων ἔσται καλόςο μᾶλλον δὲ οὐδὲ καλὸν
τὸν τοιοῦτον ἐστιν είπεῖν, τὸν ἐξ ἀνάγκης τοῦτο γινό-
μενον. Τίς χρεία πόνων καὶ ἱδρώτων πρὸς τὸ φεύγειν
κακίαν; Εί γάρεῖμαρταί τινι γενέσθαι κακὸν, κᾶν μυρία
ταλαιπωρῇ, κακὸς ἐσται · μᾶλλον δὲ οὐδὲ κακὸν τὸν
τοιοῦτον ἐστιν εἰπεῖν, τὸν ὑπ’ ἀνάγκης πρὸς τοῦτο
ὠθούμενον. Ὥσπερ γὰρ τὸν δαιμονῶντα, κᾶν λοιδορῇ,
κάν τύπτῃ (πάλιν γάρ τῷ αὐτῷ κέχρημαι παραδείγματι),
ού προσεροῦμεν ὑϐριστήν· ού γάρ αὐτῷ λογιζόμεθα τὴν
λοιδορίαν, ἀλλά τῇ ἀνάγκῃ τοῦ δαίμονος· οὕτω καὶ τὸν
κακὸν, εί ὑπὸ τῆς εἱμαρμένης ὠθεῖται πρὸς τοῦτο, μὴ
καλῶμεν αὑτὸν κακὸν, ὥσπερ ούδέ τὸν καλὸν καλόν.
Καὶ γὰρ εί τοῦτο δοθείη , πάντα συγχυθήσεται τὰ καθ’
ἡμᾶς. καὶ οὕτε ἀρετὴ ἔσται τι, οὔτε κακία, οὐ τέχναι,
οῦ νόμοι, οὐκ ἄλλο τῶν τοιούτων οὐδέν. Τίνος δὲ ἕνεκεν
σπουδὴν πολλὴν ποιούμεθα νοσοῦντες, καὶ χρήματα δα-
πανῶμεν, καὶ ἰατροὺς καλοῦμεν, καὶ φάρμακα ἐπιτί-
θεμεν, καὶ γαστρὸς κατέχομεν, καὶ ἐπιθυμίαν κολάζομεν ;
Εἰ γὰρ τῆς εἱμαρμένης ῆρτηται καὶ ὑγίεια καὶ νόσος,
περιττά τῶν χρημάτων τὰ ἀναλώματα, περιττὴ τῶν
ἰατρῶν ἡ εἴσοδος, περιττὴ τῆς τῶν νοσούντων διαίτης
ὴ ἀκρίϐεια. Νῦν δὲ μετά τῶν ἄλλων καὶ ἐκ τούτων δη-
λοῦμεν, ὅτι οὐδὲν αὐτῶν περιττόν ἐστιν. Ἀλλ’ οἴχεται
ὁτῆς είμαρμένης μῦθος· οὐδεμιᾷ γὰρ ἀνάγκη τά
καθ’ ἡμᾶς ὑπόκειται· πάντα δὲ, καθὼς ἔφην, ἐλευθερίᾳ
τετίμηται προαιρέσεως.
δ’. Ταῦτ’ οῦν εἰδότες, ἀγαπητοὶ, καὶ τά τούτων πλείονα
(πολλά γὰρ ἐστι καὶ ἄλλα περὶ τούτων εἰπεῖν, ἀλλά
τοῖς συνετωτέροις ἀρκεῖ ταῦτα), φύγωμεν κακίαν,
ἑλώμεθα ἀρετὴν, ἵνα δείξωμεν διά τῶν πραγμάτων,
ὃτι αὐτεξούσιον ἔχομεν πρὸς τά δοκοῦντα τὴν γνώμην,
ἵνα μὴ καταισχυνθῶμεν ἐν τῇ ἡμέρα τῆς τῶν ἔργων
ἀποκαλύψεως. Τοὺς γὰρ πάντας ἡμᾶς φανερωθῆναι
δεῖ ἔμπροσθεν τοῦ βήματος τοῦ Χριστοῦ, καθώς φη-
σιν ὁ Παῦλος, ἵνα κομίσηται ἕκαστος πρὸς c'i [299.]
ἔπραξεν, εἴτε ἀγαθὸν, εἴτε κακόν. Λάϐωμεν, παρα-
καλῶ, κατά νοῦν ἐκεῖνο τὸ δικαστήριον, καὶ νομίσω-
μεν αὐτὸ παρεῖναι νῦν , καὶ τὸν κριτὴν καθέζεσθαι , καὶ
τά πάντα ἀνακαλύπτεσθαι, καὶ είς μέσον ἄγεσθαι. υύ
γὰρ ἁπλῶς παραστῆναι δεῖ, ἀλλά καὶ φανερωθῆναι ἡμᾶς.
*Αρα οὐκ ἠρυθριάσατε; ἆρα οὑκ ἐφρίξατες ἆρα οὐχ αί-
ρούμεθα πολλάκις ἀποθανεῖν, ἢ ἐπὶ φίλων αἰδεσίμων
πταῖσμα κρυπτὸν ἡμῶν φανερωθῆναι; Πῶς οὖν τότε δια-
κεισόμεθα, ἐπὶ πάντων ἀγγέλων καὶ πάντων ἀνθρώπων
φανερουμένων τῶν ἡμετέρων ἁμαρτημάτων, καὶ πρὸ
τῶν ὀφθαλμῶν ἡμῶν ἱσταμένων, Ἐλέγξω σε γὰρ,
φησὶ, καί παραστήσω κατὰ πρόσωπόν σου τὰς
ἁμαρτίας σου. Εἰ δὲ μήπω τοῦ πράγματος παρόντος,
ἀλλὰ καθ’ ὑπόθεσιν δοθέντος, καὶ λόγῳ διαγραφέντος,
ἀπολλύμεθα ὑπὸ τοῦ συνειδότος, τί ποιήσομεν ὅταν

DE PERFECTA CARlTATE.
⁸ Sic Comerl. In Smil. aulam οὐδένα οὕτως (lxxiv, οὐδέιο.
να, mc ,ila ut sententia Imperfecla os ιιι.
