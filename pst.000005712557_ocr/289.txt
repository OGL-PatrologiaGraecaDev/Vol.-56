285
ριον, τοὺς δὲ τροφάς, τοὺς δὲ λόγους εἰσάγοντας παρα-
κλητικούς ἰδεῖν, καὶ παραμυθίας τυχεῖν, ἀλλά πάντα
ἐκεῖ ἀσύγγνωστα. Κᾶν Νῶε ᾖ, κᾶν Ἰὼϐ, κᾶν Δανιὴλ,
καί τοὺς οἰκείους ίδωσι κολαζομένους, οὐ τολμῶσι παρα-
στῆναι, καὶ χεῖρα ὀρέξαι. Καὶ γὰρ τὴν ἐκ φύσεως συμ-
πάθειαν ἀναιρεῖσθαι τότε συμϐαίνει Ἐπειδὴ γὰρ εὑρί-
σκονται δίκαιοι τέκνων ἁμαρτωλῶν πατέρες, καὶ παῖδες
ἀγαθοί γονέων πονηρῶν (οὐ γὰρ φύσεώς ἐστιν, ἀλλά γνώ-
μης τά κακὰ), ὥστε καθαράν αὐτοῖς εἶναι τὴν εὐφροσύ-
νην, καί μή τῇ τῆς συμπαθείας ἀνάγκῃ κατακλᾶσθαι
τοὺς ἀπολαύοντας τῶν ἀγαθῶν ἐκείνων, καί ταύτην
σϐέννυσθαι τότε ἐστὶ, καὶ αὐτοὺς συναγανακτεῖν τῷ Δε-
σπότῃ κατὰ τῶν οἰκείων σπλάγχνων. Εἰ γὰρ καὶ νῦν
τινες, ὅταν ἴδωσι φαύλους τοὺς αὐτῶν παῖδας, ἀποκηρύτ-
τουσι, καὶ τῆς συγγενείας ἀποτέμνουσι, πολλῷ μᾶλλον
ἐν τῇ κρίσει τοῦτο γενήσεται. Τοιγαροῦν μηδεὶς ἐλπι-
ζέτω, χρηστά μὴ ἐργασάμενος, τί χρηστὸν, κᾶν μυρίους
ἔχῃ προγόνους δικαίους. Ἕκαστος γὰρ κομίσεται, φησὶ,
τὰ διὰ τοῦ σώματος, πρὸς ἁ ἔπραξεν, εἴτε ἀγαθὸν,
εἶτε κακόν. Ἀκούσωμεν, παρακαλῶ, καί σωφρονῶμεν.
Ἂν πῦρ ἐχῃς ἐπιθυμίας πονηρᾶς, ἐννόησον τῆς κολάσεως
ἐκείνης τὸ πῦρ, καί τοῦτο κατασϐεσθὲν οἴχεται. Ἂν βου-
ληθῇς φθέγξασθαί τι τῶν ἀτόπων, ἐννόησον τὸν βρυγμδν
τῶν ὀδόντων, καὶ χαλινὸς ἔσται σοι φόϐος.Ἂν ἁρπάσαι
θελήσῃς, ἄκουσον τοῦ δικαστοῦ λέγοντος, Δήσατε αὐτοῦ
χεῖρας καί πόδας, καί ,ϐάλετε αὐτὸν εἰς τὸ σκότος τὸ
ἐξώτερον, καὶ ταύτην ἐκϐαλεῖς τὴν ἐπιθυμίαν. “Av ώμὸς
καὶ ἀνελεήμων ᾖς, ἀναμνήσθητι τῶν παρθένων ἐκείνων,
αἳ, τῶν λαμπάδων αὐτῶν σϐεσθεισῶν διὰ τὸ μὴ ἔχειν
ἔλαιον, τοῦ νυμφῶνος ἐξέπεσον, καὶ ταχέως ἔσῃ φιλάν-
θρωπος. “Av μεθύειν καὶ τρυφᾷν ἐπιθυμῇς, ἄκουσον τοῦ
πλουσίου λέγοντος, Πέμψον Λάζαρον, ἴνα ἄκρῳ τῷ δα-
κτύλῳ καταψύξῃ τὴν τηγανιζομένην γλῶσσαν, καὶ οὐ
τυγχάνοντος τῆς αἰτήσεως, καί ταχέως ἀποστήσῃ τοῦ πά·
θους [294]. Καὶ τὰ ἄλλα δέ πάντα τούτῳ κατορθώσεις
τῷ τρόπῳ · οὐδὲν γὰρ φορτικὸν ἐπέταξεν ὁ Θεός. Πόθεν
οὖν φορτικά φαίνεται τά ἐπιτάγματα; Ἀπὸ τῆς ρᾳθυ-
μίας τῆς ήμετέρας. Ὥσπερ γὰρ, ἐὰν σπουδάζωμεν, καὶ
τὰ δοκοῦντα βαρέα κοῦφα ἐσται καὶ ῥᾴδια, οὕτως, ἐάν
ρᾳθυμῶμεν, καὶ τὰ φορητά φανεῖται δύσκολα ἡμῖν. ’Ἀπερ
ἅπαντα λογισάμενοι. μὴ τοὺς τρυφῶντας μακαρίζωμεν,
ἀλλά τὸ τέλος αὐτῶν ἐννοῶμεν. ‘ Ενταῦθα μὲν γάρ κόπρος
καὶ πολυσαρκία, ἐκεῖ δέ σκώληξ καὶ πῦρ. Μὴ τοὺς ἀρ-
πάζοντας, ἀλλά τί τὸ τέλος αὐτῶν. Ἐνταῦθα φροντίδες
ςιιαί⁸ πόνοι, ἐκεῖ δεσμὰ ἄλυτα ιιιαί⁸ σκότος ἐξώτερον. Μὴ
τοὺς δόξης ἐρῶντας, ἀλλᾶ τί τὸ τέλος αὐτῶν. Ἐνταῦθα
δουλεία καὶ εἰρωνεία, ἐκεῖ ζημία πολλὴ καὶ τὸ διηνεκὲς
ἐμπυρίζεσθαι. “Av οὕτως ἐαυτοῖς διαλεγώμεθα, καὶταῦτα
καὶ τά τοιαῦτα συνεχῶς ἐπᾴδωμεν ταῖς πονηραῖς ήμῶν
ἐπιθυμίαις, ταχέως καὶ κακίαν ἐκφύγωμεν, καί ἀρετὴν
κατορθώσομεν, καὶ τὸν τῶν παρόντων ἔρωτα σϐέσομεν,
καὶ τὸν τῶν μελλόντων ἀνάψομεν. Τί γὰρ ἔχει τὰ παο
ρόντα βέϐαιον, ἢ τί ξένον καὶ παράδοξον, ὅτι πᾶσαν τήν
σπουδὴν εἰς αὐτά ἀναλίσκωμεν; Οὐχί τά αὐτά διαπαντὸς
δρῶμεν ἀνακυκλούμενα,οῖον ἡμέρα καὶ νὺξ, νὺξ καὶ
ἠΙμέρα, χειμὼν καὶ θέρος, θέρος καί χειμὼν, καὶ. πλέρν
ἑόδένζ ςλνόιψωμεν τοίνυν τῶν μελλόντων ,ἀγα-θῶν τὸν
πόθονξ Μεγάλη γὰρ ἀπόκειται δόξα τοῖς δικαίοις, κισ.ιί¹
ἢν οὐκ ἔνι παραστῆσαι λόγῳ. Τὰ γὰρ σώματα μετά τὴν
ἀνάστασιν ἀπολαϐόντες ἄφθαρτα, συνδοξάζονται καὶ
σύμ-ϐασιλεύουσι τῷ Χριστῷ.

S. JOANNIS CHRYSOSTOMI ARCHIEP. CONSTANTINOP.
