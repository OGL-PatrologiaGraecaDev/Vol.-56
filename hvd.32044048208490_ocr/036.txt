ξς) IN ιεΑιΑδτ

:AP. ιι. ’ so
prophetias adumbrabant. Quod enim non de Judma
et de Jerusalem sermo esset, singula dicta in medium
adducentes, accurate demonstrabimus.
Quid signiﬁcent verba, ι in novissimis diebus ι. Mons
Domini Ecclesia est; Ecclesia vexata vicit et aucta
est. -—- 2. Erit in novissimis diebus manifestus mons
Domini. Vide propheta: accurationem, qui non solum
rem dicit, sed tempus etiam signiﬁcat. Quod enim
dicit Paulus, Cum autem venit plenitudo temporum
(Gal. 4. 4), et alibi rursum, In dispensationem pls-
nitudinis temporum (Ephes. 1. l0), hoc sic exprimit
propheta , In novissimis diebus. Montem autem vocat
Ecclesiam , et inexpugnabilia dogmata. Quemadmo-
dum cnim si quis adversus montes innumeros objiciat
exercitus , arcus tendentes, hastas vibrantes , machi-
nas admoventes , illos quidem nullo damno afﬁcere
poterunt, sed consumpta propria fortitudine recedent:
sic et quicumque Ecclesiam impugnaverunt, hanc
quidem non lteserunt , sed sua amissa potentia pu-
dore sunt aﬂ‘ecti, dum ferirent soluti, dum telis im-
peterent inﬁrmati, dum agerent a patientibus devicti:
qui est sane inepinatus victoria: modus, quem non
homines assequi, sed Deus solus potest. Nam certe in
Ecclesia mirabile est, non quod vicerit, sed quod ita
vicerit. lmpulsa enim, vexata, innumeris concussa
modis, non modo non minuebatur, sed major evade-
bat, et eos qui id facere tentabant patiendo tantum
proﬂigabat; id quod adamas ferro impetitus facit,dum
percussus tantu solvit percutientis robur; stimuli-
que calcitrantibus objecti, non obtusiores inde red-
duntur, sed calcitrantium pedes cruentant. Ideo sane
montem vocavit. Quod si metaphoram non admittat
Judteus, domesticam accipiat conlotationem. Ipse
propheta dicit lupos et agnos communia pascua habi-
turos , et muscis apibusque Deum sibilaturum , llu-
viumque vehementem adducturum in Judaeos, eo quod
ipsi habere noluerint aquam Siloam (Isai. ll. 6. et
65. 25 ; 7. 18; 8. 6. 7). Quae si quis ad verbum ac-
ceperit , sane intelligibilia non sunt : verum oportet
ea qua: his signiﬁcantur accipere, sicque sententiarum
seriem varie intelligere. Quaenam igitur his signiti-
cantur ἲ Per lupos et agnos, hominum mores cum
ferinos tum mansuetos indicat; per muscas, impu-
dentiam Egyptiorum; per ﬂuvium, violentiam exer-
citus barbari; per Siloam, mansuetudinem modera-
tionemque ejus, qui tunc imperabat, regis Judazorum.
Nemoque vel cx insipientioribus circa haec nobis con-
tradicet. Quemadmodum igitur illa aliis sunt expressa
nominibus, sic ille Ecclesia: firmitatem , immobiliu-
tem, sublimitatem, inexpugnabile robur, montis
nomine subindicavit. Et alius propheta illos qui con-
ﬁdunt in Domino monti comparat, invictam eorum
fortitudinem ostendens (Psal. ﬁt. l). Manifestus. ld ‘
nulla deinceps interpretatione indiget. Sic ipsa rerum
natura tuba clariorem emittit vocem, splendorem
ostendens Ecclesiae. Etenim neque sol ita Splendi-
rlus , neque ejus lux ita clara est , ut sunt res ad Ec-
clesiam spectantes. Nam Domus Dei supra verticem
montium.
